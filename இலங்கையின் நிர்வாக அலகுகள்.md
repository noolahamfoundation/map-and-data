இலங்கையில் இரண்டு இணையான நிர்வாக முறைமைகள் உள்ளன.   மத்திய அரசின் நிர்வாக முறைமை, மற்றது உள்ளூராட்சி முறைமை. 

## மத்திய அரசின் நிர்வாக முறைமை
மத்திய அரசின் நிர்வாகம் மாவட்ட செயலக (District Secretariat) மட்டத்தில் அரசாங்க அதிபர் ஊடாக நடைபெறுகிறது. மாவட்டங்கள் பிரதேச செயலாளர் பிரிவுகளாகவும் (Divisional Secretariat Divisions), பிரதேச செயலாளர் பிரிவுகள் கிராம உத்தியோகத்தர் பிரிவுகளாகவும் (Grama Niladhari Divisions) பிரிக்கப்பட்டுள்ளன. ஊர்கள் நிர்வாக அலகுகள் அல்ல.  மத்திய அரசின் முறைமையும், அதன் கீழ் வரும் நிர்வாக அலகுகளும் அரசு நியமிக்கும் உத்தியோகத்தரால் நிர்வகிக்கப்படுபவை. மத்திய அரசின் அதிகார வரம்புக்குள் வரும் பணிகள் இந்த அலகுகள் ஊடாகவே செய்யப்படுகின்றன. 

இலங்கை -> மாகாணம் (9) -> மாவட்டம் (25) ->  [பிரதேசச் செயலாளர் பிரிவு (331)](https://en.wikipedia.org/wiki/Divisional_Secretariats_of_Sri_Lanka) ->  கிராம உத்தியோகத்தர் பிரிவு (10000+) || => ஊர்கள்

## உள்ளூராட்சி முறைமை
உள்ளூராட்சி இப்போது மாகாண சபையின் அதிகாரத்தின் கீழ் உள்ளது. உள்ளூராட்சி மத்திய அரசின் அரசாங்க அதிபர் ஊடான நிர்வாக முறையிலிருந்து தனியானது. உள்ளூராட்சிச் சபைகள் மக்களால் தெரிவு செய்யப்படுகின்றன. எல்லா உள்ளூராட்சிச் சபைகளும் வட்டாரங்களாகப் (Wards) பிரிக்கப்பட்டுள்ளன. ஊர்கள் நிர்வாக அலகுகள் அல்ல.

இலங்கை -> மாகாணம் (9) -> மாவட்டம் (25) -> [உள்ளூராட்சிச் சபைகள் (மாநகரசபை | நகரசபை | பிரதேசசபை) (335)](https://en.wikipedia.org/wiki/Results_of_the_2011_Sri_Lankan_local_government_elections_by_province,_district_and_local_authority) -> வட்டாரங்கள்/Wards || => ஊர்கள்

இப்போது மூன்று வகையான உள்ளூராட்சிச் சபைகள் உள்ளன.

1. மாநகரசபை (Municipal Councils)
2. நகரசபை (Urban Councils)
3. பிரதேசசபை (Divisional Councils)

உள்ளூராட்சி அமைப்புக்கள் மக்களால் தெரிவு செய்யப்படும் உறுப்பினர்களை உள்ளடக்கிய சபைகளினால் நிர்வகிக்கப்படுகின்றன. இவை சோலைவரி போன்ற  வரிகள் மூலமும், சந்தைகள் போன்றவற்றைக் குத்தகைக்கு விடுவதன் மூலமும் வேறு சில வழிகளிலும் வருமானம் பெறுகின்றன. இவை உள்ளூர் வீதிகளைப் பராமரித்தல்; தமது கட்டுப்பாட்டுக்குள் வரும் பகுதிகளைச் சுத்தமாகவும் சுகாதாரமாகவும் வைத்திருத்தல்; சந்தைகள், நூல்நிலையங்கள், பூங்காக்கள், போன்றவற்றை அமைத்துப் பேணுதல்; வரையறுக்கப்பட்ட அளவில் மருத்துவ வசதிகளை அளித்தல்; போன்ற பணிகளைச் செய்கின்றன. பாதுகாப்பு, சட்டம் ஒழுங்கு, கல்வி போன்ற விடயங்களில் உள்ளூராட்சிச் சபைகளுக்கு குறிப்பிடத்தக்க அதிகாரங்கள் இல்லை. தமது பகுதிகளுக்குள் கட்டப்படும் கட்டிடங்களுக்கு அனுமதி வழங்கும் பணியும் உள்ளூராட்சிச் சபைகளுக்கு உண்டு. 

## நிலப்படத் தரவுகள்
* http://www.survey.gov.lk/surveyweb/Home%20English/MapsandGEOInformation.php

## தேவையான நிலப்படங்கள்
* மாகாணங்கள் - Provinces
* [வட்டாரங்கள் - Districts](https://github.com/noolahamfoundation/map-and-data/blob/master/maps/Sri%20Lanka%20-%20Median%20Household%20Income%20-%202012-13%20-%20By%20Admin%20District.png)
* [தேர்தல் வட்டாரங்கள் - Electrol Districts](https://github.com/noolahamfoundation/map-and-data/blob/master/maps/Sri%20Lanka%20-%20Population%20Density%20by%20District.png)
* பிரதேசச் செயலாளர் பிரிவுகள் - Divisional Secretariat Divisions
* கிராம உத்தியோகத்தர் பிரிவுகள் - Grama Niladhari Divisions
* உள்ளூராட்சிச் சபைகள் - Local Councils
* வட்டாரங்கள் - Wards



